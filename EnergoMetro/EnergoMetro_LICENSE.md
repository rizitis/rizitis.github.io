
Όροι και Προϋποθέσεις, Δήλωση προστασίας προσωπικών δεδομένων και άλλες σημαντικές πληροφορίες για την διαδικτυακή εφαρμογή «SofoRevma».

**ΑΠΟΔΟΧΗ ΤΩΝ ΟΡΩΝ ΚΑΙ ΠΡΟΫΠΟΘΕΣΕΩΝ**

Η παρούσα εφαρμογή  SofoRevma ανήκει στον Αναγνωστάκη Ιωάννη (Νοχιά Χανίων ΤΚ 73006) ο οποίος και την διαχειρίζεται. Η χρήση, καθ’ οιονδήποτε τρόπο, της εφαρμογής αυτής καθώς και κάθε υπηρεσίας που αυτή παρέχει σημαίνει αυτόματα την ανεπιφύλακτη αποδοχή και συμφωνία με τους παρόντες όρους και προϋποθέσεις.


**Περιγραφή της εγαρμογής και της υπηρεσίας**

Η εφαρμογή παρέχει στους καταναλωτές ηλεκτρικού ρεύματος στην Ελληνική επικράτεια την δυνατότητα να έχουν μία συγκριτική εικόνα των τιμολογίων που είναι δημοσιευμένα από τους προμηθευτές ηλεκτρικής ενέργειας με σκοπό να διευκολύνει την απόφαση τους για το ποιος είναι πιο κατάλληλος για τις δικές τους καταναλωτικές ανάγκες.


**Ευθύνη και περιορισμός της**

Η εφαρμογή (SofoRevma) δεν εγγυάται ότι τα αποτελέσματα της σχετικής σύγκρισης των τιμολογίων των προμηθευτών ηλεκτρικής ενέργειας θα είναι απολύτως σωστά αφού εξαρτώνται από τις πληροφορίες που καταχωρεί ο χρήστης/καταναλωτής και τις οποίες η Εταιρεία μας ούτε επιθυμεί ούτε δύναται να ελέγχει. Οι τιμές των τιμολογίων ενημερώνονται με ανθρώπινη επέμβαση και υπάρχει πάντα η προϋπόθεση του λάθους ή της αστοχίας.

Επιπλέον κάθε καταναλωτής και χρήστης της εφαρμογής είναι αποκλειστικά ο ίδιος υπεύθυνος για την εκπόνηση της σχετικής έρευνας αγοράς και την επιλογή του κατάλληλου προμηθευτή ηλεκτρικής ενέργειας αφού ενημερωθεί και λάβει υπόψη τυχόν εποχικές προσφορές κάθε προμηθευτή καθώς και τους ειδικότερους όρους και προϋποθέσεις που συνοδεύουν τα τιμολόγια και τις προσφορές τους και μπορεί να αλλάζουν την τελική χρέωση του ή από ανθρώπινο λάθος ή αστοχία να αναφέρονται εδώ εσφαλμένα ή και να μην αναφέρονται καθόλου.

Συνεπώς, κάθε πληροφορία και περιεχόμενο που παρουσιάζεται στην εφαρμογή παρέχεται «ως έχει» και μόνο για σκοπούς πληροφόρησης και σε καμιά περίπτωση δεν αποτελούν επαγγελματική συμβουλή. Συνακόλουθα, η εφαρμογή και ο διαχειρηστής της ουδεμία ευθύνη φέρει τόσο για την ακρίβεια των αποτελεσμάτων των σχετικών υπολογισμών για την παρουσίαση του επωφελέστερου τιμολογίου, αφού τα αποτελέσματα που εμφανίζονται στους χρήστες της εφαρμογής αποτελούν απλώς μία ενδεικτική εικόνα της αγοράς ηλεκτρικής ενέργειας την δεδομένη στιγμή που την επισκέπτεται ο χρήστης/καταναλωτής και ανάλογα με τα δεδομένα που ο διαχειρηστής της εφαρμογής έχει εισάγει στα σχετικά πεδία κάποια χρονική στιγμή προγενέστερη της επισκέψεως του χρήστη. Αποτελέσματα συγκρίσεων, σχολιασμοί, απόψεις και άλλο συναφές υλικά που εμφανίζονται στην εφαρμογή ή έχουν καταχωρηθεί στην εφαρμογή, δεν δύνανται να νοούνται ως επαγγελματικές συμβουλές ή προσκλήσεις για σύναψη συμβάσεως. Ως εκ τούτου, αποποιούμαστε κάθε ευθύνη που προκύπτει από οποιοδήποτε τέτοιου είδους υλικό προς οποιονδήποτε επισκέπτη και χρήστη της εφαρμογής ή προς όποιον τρίτο τυχόν ενημερώνεται για οποιαδήποτε από τα περιεχόμενά της.

Κάθε χρήστης/επισκέπτης της εφαρμογής κατανοεί και αποδέχεται ότι παρά την συνεχή ενημέρωση της εφαρμογής και τον συνεχή έλεγχο της διαδικασίας για την σύγκριση των τιμολογίων, είναι δυνατό οι πληροφορίες που παρουσιάζονται στην εφαρμογή κάποιες φορές να μην φαίνονται επαρκείς ή ορθές.

Η εφαρμογή εξάλλου αν και σκοπεύει να είναι διαθέσιμη και λειτουργική καθ’ όλο το 24ωρο και κάθε ημέρα, των εξαιρουμένων και αργιών περιλαμβανομένων, δεν εγγυάται την απρόσκοπτη λειτουργία και πρόσβαση των χρηστών/καταναλωτών στην εφαρμογή, ούτε αποδέχεται οιαδήποτε ευθύνη σε περίπτωση, ολικής ή μερικής, μη προσβασιμότητας ή διαθεσιμότητας των λειτουργιών της.

Τέλος, αν και η εφαρμογή χρησιμοποιεί σύγχρονα συστήματα προστασίας από κυβερνοεπιθέσεις, διάδοση ιών ηλεκτρονικών υπολογιστών και, γενικώς, οιουδήποτε κακόβουλου λογισμικού, ουδεμία ευθύνη φέρει για οποιαδήποτε απώλεια ή ζημία που προκαλείται από κυβερνοεπιθέσεις που τυχόν γίνουν μέσω της Ιστοσελίδας GitHub.com από μη εξουσιοδοτημένους χρήστες, από ιούς ή άλλα τεχνολογικά επιβλαβές υλικό που μπορεί να προσβάλλουν τον εξοπλισμό του υπολογιστή των χρηστών, τα προγράμματα ηλεκτρονικών υπολογιστών, δεδομένα ή άλλο ιδιόκτητο υλικό που οφείλονται στη χρήση της Ιστοσελίδας GitHub ή τις υπηρεσίες που παρέχει η εφαρμογή (SofoRevma) ή οιαδήποτε άλλη κακόβουλη χρήση του Διαδικτύου στην οποία τυχόν ανακατευθύνεται ο χρήστης.

Η εφαρμογή δεν ευθύνεται για την πρόσβαση ιστοσελίδων τρίτων μέσω ηλεκτρονικών συνδέσμων (links) και υπερσυνδέσμων (hyperlinks) στους οποίους δύναται να παραπέμπεται ο χρήστης είτε από την εφαρμογή είτε από το GitHub.com ή το google play store, για περισσότερες πληροφορίες σχετικά με προϊόντα και υπηρεσίες τους. Ουδεμία ευθύνη φέρει η εφαρμογή επίσης για οποιεσδήποτε δηλώσεις, πληροφορίες, περιεχόμενο, προϊόντα ή υπηρεσίες που δημοσιεύονται σε, ή μπορεί να είναι προσβάσιμα από, ιστοσελίδες τρίτων. Σε κάθε περίπτωση η συνολική ευθύνη της εφαρμογής έναντι κάθε καταναλωτή ή και προμηθευτή ηλεκτρικής ενέργειας περιορίζεται στο μέγιστο επιτρεπόμενο από το Νόμο βαθμό και δεν περιλαμβάνει την αποκατάσταση τυχόν αποθετικής, έμμεσης και παρεμπίπτουσας ζημίας καθώς και απώλεια πελατών.

**Ισχύς και Τροποποίηση**

Οι παρόντες όροι και προϋποθέσεις της εφαρμογής καθώς και οποιαδήποτε τροποποίηση ή αλλαγή τους ισχύουν άμεσα και στο σύνολο τους και διέπονται και συμπληρώνονται από το εθνικό και το κοινοτικό δίκαιο και τις σχετικές διεθνείς συνθήκες. Οιοσδήποτε εκ των ανωτέρω όρων διαπιστωθεί ότι είναι τυχόν αντίθετος με το ισχύον νομικό πλαίσιο, παύει αυτοδικαίως να ισχύει, χωρίς, σε οποιαδήποτε περίπτωση, να θίγεται η ισχύς των λοιπών όρων και προϋποθέσεων. Ο διαχειρητής της εφαρμογής διατηρεί το δικαίωμα να τροποποιεί μονομερώς τις υπηρεσίες και λειτουργίες της εφαρμογής καθώς και τους παρόντες όρους και προϋποθέσεις χωρίς προηγούμενη ενημέρωση των χρηστών και επισκεπτών αυτής. Ουδεμία τέτοια τροποποίηση θα ισχύει αν δεν επιβεβαιώνεται εγγράφως από την Εταιρεία ή ενσωματώνεται στους παρόντες όρους και προϋποθέσεις όπως δημοσιεύονται στην Ιστοσελίδα.

Οι ως άνω όροι και προϋποθέσεις χρήσης της εφαρμογής αποτελούν τη συνολική συμφωνία μεταξύ του διαχειρηστή και των χρηστών ή επισκεπτών της εφαρμογής οι οποίοι δεσμεύονται πλήρως από αυτούς με μόνη την επίσκεψη τους στην Ιστοσελίδα https://github.com/rizitis/EnergoMetro ή την απλή χρήση/εγκατάσταση της εφαρμογής SofoRevma και χωρίς άλλες διατυπώσεις.

